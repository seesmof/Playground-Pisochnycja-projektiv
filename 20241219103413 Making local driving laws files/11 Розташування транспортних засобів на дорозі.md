> https://vodiy.ua/pdr/11/

[11.1](https://vodiy.ua/pdr/11/#111 "постійне посилання")

Кількість смуг на проїзній частині для руху нерейкових транспортних засобів визначається дорожньою розміткою або дорожніми знаками [5.16](https://vodiy.ua/znaky/5/5.16/) ![5.16 "Напрямки руху по смугах"](Автошкола/ПДР/Картинки/5.16_!Напрямки_руху_по_смугах.png), [5.17.1](https://vodiy.ua/znaky/5/5.17.1/) ![5.17.1 "Напрямок руху по смугах"](Автошкола/ПДР/Картинки/5.17.1_!Напрямок_руху_по_смугах.png), [5.17.2](https://vodiy.ua/znaky/5/5.17.2/) ![5.17.2 "Напрямок руху по смугах"](Автошкола/ПДР/Картинки/5.17.2_!Напрямок_руху_по_смугах.png), а за їх відсутності — самими водіями з урахуванням ширини проїзної частини відповідного напрямку руху, габаритів транспортних засобів і безпечних інтервалів між ними.

На дорозі нанесено розмітку [1.3](https://vodiy.ua/rozmitka/1/1.3/) ![Розмітка 1.3](Автошкола/ПДР/Картинки/Розмітка_1.3.png), яка поділяє транспортні потоки протилежних напрямків. Враховуючи ширину проїзної частини, габарити транспортних засобів і безпечні інтервали між ними, водії самостійно визначили, що ця проїзна частина має чотири смуги (по дві в кожному напрямку).

![](Автошкола/ПДР/Картинки/41-11-1.jpg)

Оскільки знаки, що визначають кількість смуг, відсутні та розмітки не видно (або вона відсутня) водії самостійно визначають кількість смуг — по одній для руху у кожному напрямку.

![](Автошкола/ПДР/Картинки/2071_.jpg)

[11.2](https://vodiy.ua/pdr/11/#112 "постійне посилання")

На дорогах, які мають дві або більше смуг для руху в одному напрямку, нерейкові транспортні засоби повинні рухатися якнайближче до правого краю проїзної частини, крім випадків, коли виконується випередження, об’їзд або перестроювання перед поворотом ліворуч чи розворотом.

Виконуючи випередження, Ви рухаєтесь лівою смугою, оскільки права зайнята.

![](Автошкола/ПДР/Картинки/33-11-2.jpg)

[11.3](https://vodiy.ua/pdr/11/#113 "постійне посилання")

На дорогах із двостороннім рухом, які мають по одній смузі для руху в кожному напрямку, за відсутності суцільної лінії дорожньої розмітки чи відповідних дорожніх знаків виїзд на смугу зустрічного руху можливий лише для обгону та об’їзду перешкоди або зупинки чи стоянки біля лівого краю проїзної частини в населених пунктах у дозволених випадках, при цьому водії зустрічного напрямку мають перевагу.

Ви маєте право виїхати на смугу зустрічного руху для виконання обгону на цій ділянці дороги, оскільки проїзна частина має по одній смузі для руху у кожному напрямку і переривчасту лінію дорожньої розмітки посередині.

![](Автошкола/ПДР/Картинки/598_.jpg)

Водії зеленого і червоного автомобілів мають намір почати рух. Водій зеленого автомобіля має перевагу руху.

![](Автошкола/ПДР/Картинки/49-11-3.jpg)

[11.4](https://vodiy.ua/pdr/11/#114 "постійне посилання")

На дорогах з двостороннім рухом, які мають щонайменше дві смуги для руху в одному напрямку, забороняється виїжджати на призначений для зустрічного руху бік дороги.

Оскільки ця дорога має дві смуги для руху в одному напрямку, Вам забороняється виїзд на смугу зустрічного руху (наприклад, для виконання обгону або зупинки біля лівого краю проїзної частини).

![](Автошкола/ПДР/Картинки/640_.jpg)

[11.5](https://vodiy.ua/pdr/11/#115 "постійне посилання")

На дорогах, які мають дві або більше смуги для руху в одному напрямку, виїзд на крайню ліву смугу для руху в цьому ж напрямку дозволяється, якщо праві зайняті, а також для повороту ліворуч, розвороту або для зупинки чи стоянки на лівому боці дороги з одностороннім рухом у населених пунктах, коли це не суперечить правилам зупинки (стоянки).

Водій білого автомобіля порушує вимоги Правил, рухаючись по другій смузі. Оскільки права смуга вільна, для руху прямо він має перестроїтись на праву смугу.

![](Автошкола/ПДР/Картинки/1089_6.jpg)

[11.6](https://vodiy.ua/pdr/11/#116 "постійне посилання")

На дорогах, які мають три або більше смуги для руху в одному напрямку, вантажним автомобілям з дозволеною максимальною масою понад 3,5 т, тракторам, самохідним машинам і механізмам дозволяється виїжджати на крайню ліву смугу лише для повороту ліворуч та розвороту,

Водій вантажного автомобіля зайняв третю смугу руху на проїзній частині. У такому випадку йому дозволяється виконати поворот ліворуч або розворот. Продовження руху прямо цією смугою буде протирічити вимогам Правил.

![](Автошкола/ПДР/Картинки/471_.jpg)

Водій вантажного автомобіля порушує Правила виїхавши на третю смугу руху для руху прямо.

![](Автошкола/ПДР/Картинки/466_.jpg)

Водії вантажного автомобіля не порушує вимоги Правил, за умови, що дозволена максимальна маса автомобіля не перевищує 3,5 т.

![](Автошкола/ПДР/Картинки/467_.jpg)

а у населених пунктах на дорогах з одностороннім рухом, крім цього, — для зупинки зліва, в дозволених випадках, з метою завантаження чи розвантаження.

На цій дорозі з одностороннім рухом, позначеній дорожнім знаком [5.5](https://vodiy.ua/znaky/5/5.5/) ![5.5 "Дорога з одностороннім рухом"](Автошкола/ПДР/Картинки/5.5_!Дорога_з_одностороннім_рухом.png), водієві вантажного автомобіля дозволяється виконати зупинку біля лівого краю проїзної частини з метою завантаження чи розвантаження.

![](Автошкола/ПДР/Картинки/2392_.jpg)

[11.7](https://vodiy.ua/pdr/11/#117 "постійне посилання")

Транспортні засоби, швидкість руху яких не повинна перевищувати 40 км/год або які з технічних причин не можуть розвивати таку швидкість, повинні рухатися якнайближче до правого краю проїзної частини, крім випадків, коли виконується обгін, об’їзд або перестроювання перед поворотом ліворуч чи розворотом.

Розпізнавальний знак ![](Автошкола/ПДР/Картинки/8.12-1.png) з написом «40» інформує інших учасників дорожнього руху про те, що швидкість трактора не повинна перевищувати 40 км/год. У показаній на малюнку ситуації водій трактора може виїхати на ліву смугу руху лише для повороту ліворуч або розвороту. Для руху прямо він мав зайняти праву смугу.

![](Автошкола/ПДР/Картинки/476_.jpg)

[11.8](https://vodiy.ua/pdr/11/#118 "постійне посилання")

По трамвайній колії попутного напрямку, розташованій на одному рівні з проїзною частиною для нерейкових транспортних засобів, дозволяється рух за умови, що це не заборонено дорожніми знаками чи дорожньою розміткою, а також під час випередження, об’їзду, коли ширина проїзної частини недостатня для виконання об’їзду, без виїзду на трамвайну колію.

Вам дозволяється виконати випередження синього автомобіля з виїздом на трамвайну колію, оскільки ширина проїзної частини недостатня для виконання випередження, а трамвайні колії знаходяться на одному рівні з проїзною частиною, не відділені суцільною лінією розмітки або конструктивно (газоном, бордюром), немає дорожніх знаків [5.16](https://vodiy.ua/znaky/5/5.16/) ![5.16 "Напрямки руху по смугах"](Автошкола/ПДР/Картинки/5.16_!Напрямки_руху_по_смугах.png), [5.18](https://vodiy.ua/znaky/5/5.18/) ![5.18 "Напрямок руху по смузі"](Автошкола/ПДР/Картинки/5.18_!Напрямок_руху_по_смузі.png) або розмітки [1.18](https://vodiy.ua/rozmitka/1/1.18/) ![Розмітка 1.18](Автошкола/ПДР/Картинки/Розмітка_1.18.png), які визначають рух по смугах.

![](Автошкола/ПДР/Картинки/480_.jpg)

На перехресті дозволяється виїжджати на трамвайну колію попутного напрямку в тих самих випадках, але за умови відсутності перед перехрестям дорожніх знаків [5.16](https://vodiy.ua/znaky/5/5.16/) ![5.16 "Напрямки руху по смугах"](Автошкола/ПДР/Картинки/5.16_!Напрямки_руху_по_смугах.png), [5.17.1](https://vodiy.ua/znaky/5/5.17.1/) ![5.17.1 "Напрямок руху по смугах"](Автошкола/ПДР/Картинки/5.17.1_!Напрямок_руху_по_смугах.png), [5.17.2](https://vodiy.ua/znaky/5/5.17.2/) ![5.17.2 "Напрямок руху по смугах"](Автошкола/ПДР/Картинки/5.17.2_!Напрямок_руху_по_смугах.png), [5.18](https://vodiy.ua/znaky/5/5.18/) ![5.18 "Напрямок руху по смузі"](Автошкола/ПДР/Картинки/5.18_!Напрямок_руху_по_смузі.png), [5.19.1](https://vodiy.ua/znaky/5/5.19.1/) ![5.19.1 "Використання смуги руху"](Автошкола/ПДР/Картинки/5.19.1_!Використання_смуги_руху.png), [5.19.2](https://vodiy.ua/znaky/5/5.19.2/) ![5.19.2 "Використання смуги руху"](Автошкола/ПДР/Картинки/5.19.2_!Використання_смуги_руху.png), [5.19.3](https://vodiy.ua/znaky/5/5.19.3/) ![5.19.1 "Використання смуги руху"](Автошкола/ПДР/Картинки/5.19.1_!Використання_смуги_руху-1.png).

Поворот ліворуч або розворот повинні виконуватися з трамвайної колії попутного напрямку, розташованої на одному рівні з проїзною частиною для нерейкових транспортних засобів, якщо інший порядок руху не передбачено дорожніми знаками [5.16](https://vodiy.ua/znaky/5/5.16/) ![5.16 "Напрямки руху по смугах"](Автошкола/ПДР/Картинки/5.16_!Напрямки_руху_по_смугах.png), [5.18](https://vodiy.ua/znaky/5/5.18/) ![5.18 "Напрямок руху по смузі"](Автошкола/ПДР/Картинки/5.18_!Напрямок_руху_по_смузі.png) або розміткою [1.18](https://vodiy.ua/rozmitka/1/1.18/) ![Розмітка 1.18](Автошкола/ПДР/Картинки/Розмітка_1.18.png).

Оскільки немає дорожніх знаків що визначають напрямок руху по смугах, водій повинен виконати розворот за траєкторією «2», тобто з виїздом на трамвайні колії попутного напрямку.

![](Автошкола/ПДР/Картинки/2968_.jpg)

В наступній ситуації водій, також, порушує вимоги ПДР, оскільки за наявності дорожнього знаку [5.16](https://vodiy.ua/znaky/5/5.16/) ![5.16 "Напрямки руху по смугах"](Автошкола/ПДР/Картинки/5.16_!Напрямки_руху_по_смугах.png) виконати поворот ліворуч необхідно лише відповідно до вимог знаку, тобто, з лівої смуги.

![](Автошкола/ПДР/Картинки/484_.jpg)

В наступній ситуації водій порушує вимоги ПДР, оскільки виконати поворот ліворуч необхідно відповідно до вимог розмітки [1.18](https://vodiy.ua/rozmitka/1/1.18/) ![Розмітка 1.18](Автошкола/ПДР/Картинки/Розмітка_1.18.png), тобто – з лівої смуги руху.

![](Автошкола/ПДР/Картинки/483_.jpg)

В усіх випадках не повинно створюватися перешкод для руху трамвая.

[11.9](https://vodiy.ua/pdr/11/#119 "постійне посилання")

Забороняється виїжджати на трамвайну колію зустрічного напрямку, відокремлені від проїзної частини трамвайні колії та розділювальну смугу.

Оскільки відсутні дорожні знаки [5.16](https://vodiy.ua/znaky/5/5.16/) ![5.16 "Напрямки руху по смугах"](Автошкола/ПДР/Картинки/5.16_!Напрямки_руху_по_смугах.png), [5.18](https://vodiy.ua/znaky/5/5.18/) ![5.18 "Напрямок руху по смузі"](Автошкола/ПДР/Картинки/5.18_!Напрямок_руху_по_смузі.png) або розмітка [1.18](https://vodiy.ua/rozmitka/1/1.18/) ![Розмітка 1.18](Автошкола/ПДР/Картинки/Розмітка_1.18.png), виконати поворот ліворуч водій автомобіля повинен з трамвайної колії попутного напрямку (траєкторія «2»).

![](Автошкола/ПДР/Картинки/482_.jpg)

Оскільки трамвайні колії, на наступному малюнку, відокремлені від проїзної частини, рухатись по них забороняється. Водієві забороняється здійснити об’їзд затору у напрямку показаному стрілкою.

![](Автошкола/ПДР/Картинки/486_.jpg)

Водієві забороняється виїхати на розділювальну смугу (траєкторія «1»). У разі потреби, він повинен зупинити автомобіль біля правого краю проїзної частини (місце «2»).

![](Автошкола/ПДР/Картинки/1419_.jpg)

[11.10](https://vodiy.ua/pdr/11/#1110 "постійне посилання")

На дорогах, проїзна частина яких поділена на смуги руху лініями дорожньої розмітки, забороняється рухатися, займаючи одночасно дві смуги. Наїжджати на переривчасті лінії розмітки дозволяється лише під час перестроювання.

Вам забороняється рухатись займаючи дві смуги одночасно. Оскільки обидві смуги руху вільні, Ви повинні перестроїтись на праву смугу і продовжити рух по ній.

![](Автошкола/ПДР/Картинки/490_.jpg)

[11.11](https://vodiy.ua/pdr/11/#1111 "постійне посилання")

При інтенсивному русі змінювати смугу дозволяється лише для об’їзду перешкоди, повороту, розвороту або зупинки.

Рухаючись у щільному потоці Вам забороняється виконувати маневрування не пов'язане з об’їздом перешкоди, поворотом, розворотом або зупинкою.

![](Автошкола/ПДР/Картинки/492_.jpg)

[11.12](https://vodiy.ua/pdr/11/#1112 "постійне посилання")

Водій, який здійснює поворот на дорогу, що має смугу для реверсивного руху, може перестроюватися на неї тільки після проїзду реверсивного світлофора з сигналом, що дозволяє рух, і якщо це не суперечить пунктам [11.2](https://vodiy.ua/pdr/11/#112)**,** [11.5](https://vodiy.ua/pdr/11/#115) та [11.6](https://vodiy.ua/pdr/11/#116) цих Правил.

Дорожній знак [5.15](https://vodiy.ua/znaky/5/5.15/) ![5.15 "Виїзд на дорогу з реверсивним рухом"](Автошкола/ПДР/Картинки/5.15_!Виїзд_на_дорогу_з_реверсивним_рухом.png) інформує водія червоного автомобіля про те, що на перехрещуваній дорозі організовано реверсивний рух (правила руху по дорогах з реверсивним рухом розглянуті у [розділі 8](https://vodiy.ua/ru/pdr/8/) ПДР). У зображеній ситуації, поворот праворуч слід виконати на праву смугу і виконати перестроювання на ліву смугу тільки після проїзду реверсивного світлофора з увімкненим зеленим сигналом (тобто, по траєкторії «2»), за умови що права смуга зайнята.

![](Автошкола/ПДР/Картинки/493_.jpg)

[11.13](https://vodiy.ua/pdr/11/#1113 "постійне посилання")

Забороняється рух транспортних засобів по тротуарах і пішохідних доріжках, крім випадків, коли вони застосовуються для виконання робіт або обслуговування торговельних та інших підприємств, розташованих безпосередньо біля цих тротуарів або доріжок, за відсутності інших під’їздів і за умови виконання вимог пунктів [26.1](https://vodiy.ua/pdr/26/#261), [26.2](https://vodiy.ua/pdr/26/#262) та [26.3](https://vodiy.ua/pdr/26/#263) цих Правил.

[11.14](https://vodiy.ua/pdr/11/#1114 "постійне посилання")

Рух по проїзній частині на велосипедах, мопедах, гужових возах (санях) і вершникам дозволяється лише в один ряд по правій крайній смузі якомога правіше, за винятком випадків, коли виконується об’їзд. Поворот ліворуч та розворот дозволяється на дорогах з однією смугою для руху в кожному напрямку і без трамвайної колії посередині. Дозволяється рух по узбіччю, якщо це не створить перешкод пішоходам.

Оскільки зображена дорога має по одній смузі для руху в кожному напрямку, велосипедистові дозволяється виконати поворот ліворуч.

![](Автошкола/ПДР/Картинки/1983_.jpg)

Оскільки ця дорога має дві смуги для руху в одному напрямку і нема потреби виконувати об’їзд іншого транспортного засобу, велосипедистові дозволяється рух лише за траєкторією «2». Поворот ліворуч забороняється.

![](Автошкола/ПДР/Картинки/498_.jpg)