> https://vodiy.ua/pdr/20/

[20.1](https://vodiy.ua/pdr/20/#201 "постійне посилання")

Водії транспортних засобів можуть перетинати залізничні колії лише на залізничних переїздах.

Залізничний переїзд – це спеціально обладнане місце для перетину транспортними засобами залізничних колій. Залізничні переїзди можуть бути обладнані шлагбаумом (позначаються дорожнім знаком [1.27](https://vodiy.ua/znaky/1/1.27/) ![1.27 "Залізничний переїзд із шлагбаумом"](Автошкола/ПДР/Картинки/1.27_!Залізничний_переїзд_із_шлагбаумом.png)) або не обладнані шлагбаумом (позначаються дорожнім знаком [1.28](https://vodiy.ua/znaky/1/1.28/) ![1.28 "Залізничний переїзд без шлагбаума"](Автошкола/ПДР/Картинки/1.28_!Залізничний_переїзд_без_шлагбаума.png)). Також, рух через переїзд може регулюватись за допомогою світлофорної та звукової сигналізації або черговим по переїзду.

На наступному малюнку бачимо регульований залізничний переїзд без шлагбаума. Оскільки такий переїзд має дві колії, він позначається дорожнім знаком [1.30](https://vodiy.ua/znaky/1/1.30/) ![1.30 "Багатоколійна залізниця"](Автошкола/ПДР/Картинки/1.30_!Багатоколійна_залізниця.png).

![](Автошкола/ПДР/Картинки/2827_.jpg)

Залізничний переїзд зображений на наступному малюнку – регульований зі шлагбаумом. Оскільки світлофорна сигналізація вимкнена і шлагбаум піднятий – рух через переїзд дозволяється.

![](Автошкола/ПДР/Картинки/889_.jpg)

[20.2](https://vodiy.ua/pdr/20/#202 "постійне посилання")

Під'їжджаючи до переїзду, а також починаючи рух після зупинки перед ним, водій зобов'язаний керуватися вказівками та сигналами чергового по переїзду, положенням шлагбаума, світловою та звуковою сигналізацією, дорожніми знаками та дорожньою розміткою, а також переконатися в тому, що не наближається поїзд (локомотив, дрезина).

Вимкнена світлофорна сигналізація дозволяє рух через переїзд. Також, можливий варіант, що світлофорна сигналізація не працює. Тому Ви зобов’язані виконати вимогу дорожнього знака [2.2](https://vodiy.ua/znaky/2/2.2/) ![2.2 "Проїзд без зупинки заборонено"](Автошкола/ПДР/Картинки/2.2_!Проїзд_без_зупинки_заборонено.png) і зупинитись перед розміткою [1.12](https://vodiy.ua/rozmitka/1/1.12/) ![Розмітка 1.12 (стоп-лінія)](Автошкола/ПДР/Картинки/Розмітка_1.12_(стоп-лінія).png).

Рух дозволяється продовжити переконавшись у тому, що до переїзду не наближається потяг.

![](Автошкола/ПДР/Картинки/888_.jpg)

[20.3](https://vodiy.ua/pdr/20/#203 "постійне посилання")

Для пропуску поїзда, що наближається, і в інших випадках, коли рух через залізничний переїзд заборонено, водій повинен зупинитися перед дорожньою розміткою [1.12](https://vodiy.ua/rozmitka/1/1.12/) ![Розмітка 1.12 (стоп-лінія)](Автошкола/ПДР/Картинки/Розмітка_1.12_(стоп-лінія).png) (стоп-лінією), дорожнім знаком [2.2](https://vodiy.ua/znaky/2/2.2/) ![2.2 "Проїзд без зупинки заборонено"](Автошкола/ПДР/Картинки/2.2_!Проїзд_без_зупинки_заборонено.png), шлагбаумом чи світлофором так, щоб бачити сигнали, а якщо засоби організації дорожнього руху відсутні — не ближче 10 м до найближчої рейки.

Світлофорна сигналізація має біло-місячний миготливий сигнал. Цей сигнал інформує водіїв про те, що рух через переїзд дозволяється. Але навіть у такому випадку, при вимкнених червоних сигналах, перед виїздом на залізничний переїзд, водій повинен переконатись у тому, що не наближається потяг.

Зверніть увагу, якщо працює миготливий біло-місячний сигнал і червоні сигнали вимкнено, Правила не вимагають зупинятись перед знаком [2.2](https://vodiy.ua/znaky/2/2.2/) ![2.2 "Проїзд без зупинки заборонено"](Автошкола/ПДР/Картинки/2.2_!Проїзд_без_зупинки_заборонено.png) .

![](Автошкола/ПДР/Картинки/3278_.jpg)

В наступному випадку, миготливі червоні сигнали світлофорної сигналізації забороняють рух через переїзд. Водій повинен зупинитись перед дорожнім знаком [2.2](https://vodiy.ua/znaky/2/2.2/) ![2.2 "Проїзд без зупинки заборонено"](Автошкола/ПДР/Картинки/2.2_!Проїзд_без_зупинки_заборонено.png) . Рух через переїзд дозволяється продовжити після того, як проїде потяг і вимкнуться червоні миготливі сигнали світлофорної сигналізації.

![](Автошкола/ПДР/Картинки/056_.jpg)

[20.4](https://vodiy.ua/pdr/20/#204 "постійне посилання")

Якщо перед переїздом немає дорожньої розмітки або дорожніх знаків, що визначають кількість смуг руху, рух транспортних засобів через переїзд дозволяється лише в один ряд.

Оскільки немає дорожньої розмітки або знаків, що визначають кількість смуг, автомобілі повинні рухатись в один ряд. Тому, рухаючись у другому ряду Ви порушуєте вимоги ПДР.

![](Автошкола/ПДР/Картинки/894_.jpg)

В наступному прикладі, кількість смуг визначена дорожньою розміткою, тому Ви не порушуєте Правила рухаючись по другій смузі.

![](Автошкола/ПДР/Картинки/895_.jpg)

[20.5](https://vodiy.ua/pdr/20/#205 "постійне посилання")

Рух через переїзд забороняється, якщо:

| **a)** | черговий по переїзду подає сигнал заборони руху — стоїть до водія грудьми або спиною з піднятим над головою жезлом (червоним ліхтарем чи прапорцем) або з витягнутими в сторони руками; |
| --- | --- |
| **б)** | шлагбаум опущений або почав опускатися; |
| **в)** | увімкнено заборонний сигнал світлофора чи звуковий сигнал незалежно від наявності та положення шлагбаума;  У наступній ситуації шлагбаум піднятий, але працює світлофорна сигналізація, яка забороняє подальший рух. У цій ситуації водій повинен зупинитись перед шлагбаумом і керуватись сигналами світлофорної сигналізації або чергового по переїзду.  ![](Автошкола/ПДР/Картинки/898_.jpg) |
| **г)** | за переїздом утворився затор, який змусить водія зупинитися на переїзді;  Водієві зеленого автомобіля необхідно зупинитись перед шлагбаумом і, щоб уникнути зупинки на переїзді, зачекати поки попутні транспортні засоби проїдуть вперед.  ![](Автошкола/ПДР/Картинки/901_.jpg) |
| **ґ)** | до переїзду в межах видимості наближається поїзд (локомотив, дрезина). |

[20.6](https://vodiy.ua/pdr/20/#206 "постійне посилання")

Рух через переїзд сільськогосподарських, дорожніх, будівельних та інших машин і механізмів дозволяється тільки в транспортному стані.

Транспортний стан – це коли один транспортний засіб перевозиться іншим транспортним засобом, як зображено на малюнку.

![](Автошкола/ПДР/Картинки/20.6.jpg)

[20.7](https://vodiy.ua/pdr/20/#207 "постійне посилання")

Забороняється самовільно відкривати шлагбаум або об'їжджати його, а також об'їжджати транспортні засоби, які стоять перед переїздом, коли рух через нього заборонено.

Водієві та пасажиру забороняється самовільно відкривати шлагбаум.

![](Автошкола/ПДР/Картинки/906_.jpg)

[20.8](https://vodiy.ua/pdr/20/#208 "постійне посилання")

У разі вимушеної зупинки транспортного засобу на переїзді водій зобов'язаний негайно висадити людей і вжити заходів для звільнення переїзду, а якщо це не вдається зробити, він повинен:

| **a)** | коли є можливість, послати двох чоловік уздовж колій в обидва боки від переїзду не менш як на 1000 м (якщо одного, то в бік ймовірної появи поїзда, а на одноколійних переїздах — у бік гіршої видимості залізничної колії), пояснивши їм правила подавання сигналу зупинки машиністу поїзда (локомотива, дрезини), що наближається; |
| --- | --- |
| **б)** | залишатися біля транспортного засобу і, подаючи сигнали загальної тривоги, вживати всіх заходів для звільнення переїзду; |
| **в)** | у разі появи поїзда бігти йому назустріч, подаючи сигнал зупинки. |

Бігти необхідно саме назустріч потягу, оскільки в іншому випадку вас можуть травмувати уламки транспортного засобу, що будуть відлітати від нього при зіткненні із потягом.

[20.9](https://vodiy.ua/pdr/20/#209 "постійне посилання")

Сигналом зупинки поїзда (локомотива, дрезини) є круговий рух руки (у світлу пору — зі шматком яскравої тканини або будь-яким добре помітним предметом, у темну пору доби та в умовах недостатньої видимості — з факелом або ліхтарем). Сигналом загальної тривоги є серії звукових сигналів транспортного засобу, що складаються з одного довгого і трьох коротких сигналів.

[20.10](https://vodiy.ua/pdr/20/#2010 "постійне посилання")

Стадо тварин дозволяється переганяти через переїзд тільки за достатньої кількості погоничів, але не менше трьох. Переводити поодиноких тварин (не більше двох на одного погонича) необхідно лише за вуздечку, повід.