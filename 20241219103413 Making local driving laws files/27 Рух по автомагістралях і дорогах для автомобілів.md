> https://vodiy.ua/pdr/27/

[27.1](https://vodiy.ua/pdr/27/#271 "постійне посилання")

Під час виїзду на автомагістраль або дорогу для автомобілів водії повинні дати дорогу транспортним засобам, що рухаються по них.

[27.2](https://vodiy.ua/pdr/27/#272 "постійне посилання")

На автомагістралях і дорогах для автомобілів забороняється:

| **a)** | рух тракторів, самохідних машин і механізмів;                                                                                                                                                                                                                                                                                                                                                                                                                                                                                                                                                                                                                                                                       |
| ------ | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **б)** | рух вантажних транспортних засобів із дозволеною максимальною масою понад 3,5 т поза першою і другою смугами руху (за винятком повороту ліворуч чи розвороту на дорогах для автомобілів);                                                                                                                                                                                                                                                                                                                                                                                                                                                                                                                           |
| **в)** | зупинка поза спеціальними місцями для стоянки, позначеними дорожніми знаками [5.42.1](https://vodiy.ua/znaky/5/5.42.1/) ![5.42.1 "Місце для стоянки"](Автошкола/ПДР/Картинки/5.42.1_!Місце_для_стоянки.png), [5.42.2](https://vodiy.ua/znaky/5/5.42.2/) ![5.42.2 "Місце для стоянки"](Автошкола/ПДР/Картинки/5.42.2_!Місце_для_стоянки.png), [5.42.3](https://vodiy.ua/znaky/5/5.42.3/) ![5.42.3 "Місце для стоянки"](Автошкола/ПДР/Картинки/5.42.3_!Місце_для_стоянки.png), [5.43](https://vodiy.ua/znaky/5/5.43/) ![5.43 "Зона стоянки"](Автошкола/ПДР/Картинки/5.43_!Зона_стоянки.png) або [6.15](https://vodiy.ua/znaky/6/6.15/) ![6.15 "Місце відпочинку"](Автошкола/ПДР/Картинки/6.15_!Місце_відпочинку.png); |
| **г)** | розворот і в’їзд у технологічні розриви розділювальної смуги;                                                                                                                                                                                                                                                                                                                                                                                                                                                                                                                                                                                                                                                       |
| **ґ)** | рух заднім ходом;                                                                                                                                                                                                                                                                                                                                                                                                                                                                                                                                                                                                                                                                                                   |
| **д)** | навчальна їзда.                                                                                                                                                                                                                                                                                                                                                                                                                                                                                                                                                                                                                                                                                                     |

Автомагістраль – це швидкісна траса, максимальна дозволена швидкість на якій складає 130 км/год. Тому гальмування та зупинка на лівій смузі (у тому числі для виконання розвороту) забороняються, оскільки транспортні засоби, що рухаються позаду на великій швидкості, можуть не встигнути виконати гальмування, що призведе до ДТП.

![](Автошкола/ПДР/Картинки/426_.jpg)

[27.3](https://vodiy.ua/pdr/27/#273 "постійне посилання")

На автомагістралях, крім спеціально обладнаних для цього місць, забороняється рух механічних транспортних засобів, швидкість яких за технічною характеристикою або їхнім станом менше ніж 40 км/год, а також перегін та випасання тварин у смузі відведення дороги.

[27.4](https://vodiy.ua/pdr/27/#274 "постійне посилання")

На автомагістралях і дорогах для автомобілів пішоходи можуть переходити проїзну частину лише по підземних або надземних пішохідних переходах.

Дозволяється переходити проїзну частину дороги для автомобілів у спеціально позначених місцях.

[27.5](https://vodiy.ua/pdr/27/#275 "постійне посилання")

У разі вимушеної зупинки на проїзній частині автомагістралі або дороги для автомобілів водій повинен позначити транспортний засіб відповідно до вимог пунктів [9.9 — 9.11](https://vodiy.ua/pdr/9/#99) цих Правил і вжити заходів для того, щоб прибрати його за межі проїзної частини праворуч.