\id COL - Biblija Kulisha Standartna
\ide UTF-8
\h ПОСЛАННЄ СЬВ. АПОСТОЛА ПАВЛА ДО КОЛОСЯН
\toc1 Посланнє Сьв. Апостола Павла до Колосян
\toc2 Колосян
\mt1 ПОСЛАННЄ СЬВ. АПОСТОЛА ПАВЛА ДО КОЛОСЯН.
\c 1
\p
\v 1 Павел, апостол Ісус-Христа волею Божою, та Тимотей брат,
\v 2 до сьвятих і вірних братів у Христї, що в Колосах: Благодать вам і мир од Бога, Отця нашого, і Господа Ісуса Христа.
\v 3 Дякуємо Богу й Отцеві Господа нашого Ісуса Христа, молячись всякого часу за вас,
\v 4 почувши про віру вашу в Христї Ісусї і любов, що маєте до всїх сьвятих,
\v 5 задля надїї, що зложена для вас на небесах, про яку ви чували перше в слові правди благовіствування,
\v 6 що прийшло до вас, яко ж і до всього сьвіта, і дає овощ, яко ж і в вас, від того дня, як ви почули і зрозуміли благодать Божу в правдї,
\v 7 яко ж і навчились од Єпафра, любого нашого товариша слуги, котрий єсть вірний служитель Христів, за вас,
\v 8 котрий і явив нам вашу любов у дусї.
\v 9 Того-то й ми, від того дня, як почули, не перестаємо за вас молитись і просити, щоб ви сповнились розуміннєм волї Його у всякій премудрости і розумі духовному,
\v 10 щоб ходити вам достойно перед Господом у всякому догоджуванню, і у всякому доброму дїлї приносячи овощ і ростучи в розумінню Бога,
\v 11 кріпшаючи усякою силою по потузї слави Його на всяке видержуваннє і довготерпіннє з радощами,
\v 12 дякуючи Отцеві, котрий зробив нас достойними спільности в наслїддю сьвятих у сьвітлї,
\v 13 котрий збавив нас од власти тьми і перенїс у царство Сина любови своєї,
\v 14 в котрому маємо викуп кровю Його і прощеннє гріхів.
\v 15 Котрий єсть образ невидомого Бога, перворідень усякого творива.
\v 16 Бо Ним сотворене все, що на небесах і що на землї, видиме й невидиме, чи престоли, чи панства, чи князївства, чи властї, — все Ним і для Него сотворене.
\v 17 Він єсть перш усього, і все в Ньому стоїть.
\v 18 І Він голова тїлу і церкві, Він початок, перворідень з мертвих, щоб у всьому Йому передувати.
\v 19 Бо зволив (Отець), щоб у Ньому вселилась уся повня,
\v 20 і щоб через Него поєднати все з собою, примиривши кровю хреста Його, через Него, чи то земне, чи то небесне.
\v 21 І вас, що були колись відчуженими і ворогували думкою у лукавих дїлах, тепер же примирив
\v 22 у тїлї плоти Його смертю, щоб поставити вас сьвятими й непорочними й неповинними перед собою,
\v 23 коли оце пробуваєте в вірі основані і тверді, і неподвижимі в упованнї благовістя, котре чули проповідуване усьому твориву піднебесному, котрому став я Павел служителем.
\v 24 Тепер радуюсь у страданнях моїх за вас, і доповняю недостаток горювання Христового у тїлї моїм (смертному) за тїло Його, котре єсть церква,
\v 25 котрої став я слугою по доморядництву Божому, даному менї про вас, щоб сповнити слово Боже,
\v 26 тайну закриту од віків і од родів, тепер же явлену сьвятим Його,
\v 27 котрим Бог зволив обявити, яке багацтво слави тайни сієї між поганами, котре єсть Христос в вас, надїя слави,
\v 28 котрого ми проповідуємо, наставляючи кожного чоловіка всякої премудрости, щоб нам представити кожного чоловіка звершеного в Христї Ісусї.
\v 29 У чому й працюю, воюючи силою Його, що орудує в менї потужно.
\c 2
\p
\v 1 Хочу оце, щоб ви знали, яку велику боротьбу маю за вас і за Лаодичан і за тих, що не бачили обличчя мого в тїлї,
\v 2 щоб утїшились серця їх, зʼєднавшись у любові і на всяке багацтво повної певности розуму на познаннє тайни Бога і Отця і Христа,
\v 3 в котрому всї скарби премудрости і розуму заховані.
\v 4 Се ж глаголю, щоб хто не обманив вас у суперечках;
\v 5 бо хоч я тїлом і оддалеки, та духом з вами, радуючись і дивлячись на ваш порядок і утвердженнє віри вашої в Христа.
\v 6 Оце ж, як прийняли ви Христа Ісуса Господа, так і ходїть у Ньому,
\v 7 вкоренившись і збудувавшись у Ньому і впевнившись вірою, так як навчились, достаткуючи в нїй з дякуваннєм.
\v 8 Гледїть, щоб хто не пожакував вас философиєю і марним підступом, по переказу людському, по первотинам сьвіта, а не по Христу.
\v 9 Бо в Ньому живе вся повня Божества тїлесно.
\v 10 І ви сповнені в Ньому: бо Він голова всякому князївству і властї.
\v 11 В котрому ви й обрізані обрізаннєм нерукотворним, скинувши тїло гріхів тїлесних в обрізаннї Христовому,
\v 12 погрібшись із Ним хрещеннєм, і в котрому і встали вірою в силу Бога, котрий воскресив Його з мертвих.
\v 13 І вас, що були мертві в провинах і в необрізанню тїла вашого, оживив з Ним, простивши вам усї провини,
\v 14 знищивши рукописаннє наукою, що була проти нас, і взяв Його з середини, прибивши на хрестї,
\v 15 (і) роздягши князївства і власти, вивів на дивовижу сьміливо, побідивши їх на йому.
\v 16 Нехай же оце нїхто не судить вас за їжу або за напиток, або поглядом сьвят, або нового місяця, або суботи.
\v 17 Се тїнь того, що настане, тїло ж — Христове.
\v 18 Нїхто ж нехай не обманює вас, будучи самовільним у покорі і службі ангелській і вдаючись у те, чого не бачив, марно надимаючись умом тїла свого,
\v 19 а не держачись Голови, від корого все тїло, суставами і повязями запоможене і звязане, росте зростом Божим.
\v 20 Коли ж оце ви вмерли з Христом для первотин сьвіта, то чого мов би ще живі в сьвітї, про закон суперечитесь
\v 21 (не займай, анї вкуси, анї доторкуй ся),
\v 22 що все на погибель через надужиток по заповідям і наукам людським?
\v 23 Воно має вид премудрости в самовольній службі і покорі і непощадї тїла, (а) не у шанобі до ситости тїла.
\c 3
\p
\v 1 Коли ж оце воскресли ви з Христом, то гірнього шукайте, де Христос сидить по правицї в Бога.
\v 2 Про гірнє думайте, (а) не про земне.
\v 3 Умерли бо ви, і життє ваше поховане з Христом у Бозї.
\v 4 Коли ж Христос, життє ваше, явить ся, тодї і ви з Ним явитесь у славі.
\v 5 Оце ж умертвіть члени ваші, що на землї: блуд, нечистоту, страсть, похоть лиху, зажерливість, котра єсть ідолослуженнє,
\v 6 за се йде гнїв Божий на синів неслухняности,
\v 7 між котрими і ви колись ходили, як жили між ними.
\v 8 Тепер же покиньте й ви те все: гнїв, ярость, злобу, лайку, соромні слова од уст ваших.
\v 9 Не кривіть словом один проти одного, скинувши з себе давнього чоловіка з дїлами його,
\v 10 і одягнувшись у нового, що обновляєть ся в розумі по образу Того, хто сотворив його,
\v 11 де нема Грека, нї Жидовина, обрізання і необрізання, чужоземця і Скита, невільника й вільного, а все й у всьому Христос.
\v 12 Одягнїть ся ж оце, яко вибрані Божі, сьвяті і любі, в милость милосердя, добрість, смирність, тихість і довготерпіннє,
\v 13 терплячи один одного й прощаючи собі, коли хто на кого має жаль; яко ж і Христос простив вам, так і ви.
\v 14 Над усїм же сим любов, котра єсть союз звершення,
\v 15 і мир Божий нехай править в серцях ваших, до котрого вас і покликано в одному тїлї, та й будьте вдячні.
\v 16 Слово Христове нехай вселяєть ся в вас, багате на всяку премудрість, навчаючи і наставляючи самих себе псальмами та гимнами, та піснями духовними, у благодатї сьпіваючи в серцю вашому Господеві.
\v 17 І все, що нї робите словом або дїлом, усе в імя Господа Ісуса, дякуючи Богу й Отцеві через Него.
\v 18 Жінки, коріть ся своїм чоловікам, яко ж подобає в Господї.
\v 19 Чоловіки, любіть жінок і не бувайте гіркими до них.
\v 20 Дїти, слухайте родителїв у всьому, се бо угодно Господеві.
\v 21 Батьки, не роздражнюйте дїтей ваших, щоб не внивали.
\v 22 Слуги, слухайте у всьому панів по тїлу, не перед очима тільки служачи, яко чоловіковгодники, а в простотї серця, боячись Бога;
\v 23 і все, що робите, від душі робіть, яко ж Господу, а не людям,
\v 24 знаючи, що від Бога приймете нагороду наслїддя; Господу бо Христу служите.
\v 25 А хто кривдить, прийме у чому скривдив, і нема вважання на лице (в Бога).
\c 4
\p
\v 1 Панове, оддавайте слугам правду і рівноту, знаючи, що й ви маєте Господа на небесах.
\v 2 В молитві кріпіть ся, пильнуючи в нїй з подякою,
\v 3 молячись разом і за нас, щоб Бог відчинив нам двері слова, проглаголати тайну Христову, за котру я і в кайданах,
\v 4 щоб явив я її, як подобає менї глаголати.
\v 5 У премудростї ходїть перед тими, що осторонь, викупляючи час.
\v 6 Слово ваше нехай буде завсїди ласкаве, приправлене сіллю, щоб знали ви, як кожному відказувати.
\v 7 Що дїєть ся зо мною, про все скаже вам Тихик, любий брат і вірний служитель і слуга-товариш у Господї,
\v 8 котрого післав я до вас на те, щоб довідавсь, що з вами дїєть ся, і утїшив серця ваші,
\v 9 з Онисимом, вірним і любим братом нашим, котрий з між вас: все вони скажуть вам, що тут (дїєть ся).
\v 10 Витає вас Аристарх, товариш мій у неволї, та Марко, сестринець Варнави (про нього маєте наказ: як прийде до вас, прийміть його),
\v 11 та Ісус, на прізвище Юст, котрі з обрізання. Сї одні помічники мої в царство Боже, котрі були менї втїхою.
\v 12 Витає вас Єпафрас, що з вас, слуга Христа; всякого часу подвизаєть ся за вас у молитвах, щоб ви стояли звершені і сповнені у всякій волї Божій.
\v 13 Сьвідкую бо за нього, що має велику ревність про вас і про Лаодичан і Єрополян.
\v 14 Витає вас Лука, любий лїкарь, та Дамас.
\v 15 Витайте братів, що в Лаодикиї, і Нимфана, і домашню церкву його.
\v 16 І як прочитаєть ся се посланнє між вами, постарайтесь, щоб і в Лаодикийській церкві прочитане було, а написане з Лаодикиї щоб і ви прочитали.
\v 17 Та скажіть Архипові: Гледи служення, що прийняв єси в Господї, щоб довершив його.
\v 18 Витаннє моєю рукою, Павловою. Згадуйте про мої кайдани. Благодать з усїма вами. Амінь.
\s1 До Колосян писано з Риму через Тихика та Онисима.