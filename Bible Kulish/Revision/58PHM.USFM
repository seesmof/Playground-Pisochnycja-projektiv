\id PHM
\ide UTF-8
\h ПОСЛАННЄ СЬВ. АПОСТОЛА ПАВЛА ДО ФИЛИМОНА
\toc1 Посланнє Сьв. Апостола Павла до Филимона
\toc2 Филимона
\mt1 ПОСЛАННЄ СЬВ. АПОСТОЛА ПАВЛА
\mt1 ДО ФИЛИМОНА.
\c 1
\p
\v 1 Павел, вязник Ісуса Христа, та Тимотей брат, Филимонові, нашому любому і помічникові,
\v 2 та любій Апфиї, та Архипові, товаришові воїну нашому і домашній твоїй церкві:
\v 3 Благодать вам і мир од Бога Отця нашого і Господа Ісуса Христа.
\v 4 Дякую Богу моєму всякого часу, згадуючи тебе в молитвах моїх,
\v 5 чуючи про любов твою та віру, що маєш до Господа Ісуса і до всїх сьвятих,
\v 6 щоб спільність віри твоєї була дїйственна в розумінню всякого добра, яке в вас є через Христа Ісуса.
\v 7 Велику бо маємо радість і утїху з любови твоєї, бо серця сьвятих дізнали одради через тебе, брате.
\v 8 Тим, хоч велику сьміливость маю в Христї, наказувати тобі, що треба,
\v 9 та ради любови лучче благаю, бувши таким, як Павел, старець, тепер же і вязник Ісуса Христа;
\v 10 благаю тебе про мого сина, котрого я породив у кайданах моїх, Онисима,
\v 11 колись тобі непотрібного, тепер же тобі й менї вельми потрібного, котрого я послав,
\v 12 ти ж його, чи то серце моє, прийми.
\v 13 Хотїв був я при собі держати його, щоб замість тебе служив менї в кайданах благовістя;
\v 14 та без твоєї волї не хотїв я нїчого зробити, щоб не мов по неволї добро твоє було, а по волї.
\v 15 Бо може тому розлучивсь на час, щоб на віки прийняв єси його,
\v 16 вже не яко слугу, а вище слуги, яко брата любого, найбільше менї, скілько ж більше тобі, і по тїлу, і в Господї.
\v 17 Коли ж маєш мене за спільника, прийми його, як мене.
\v 18 Коли ж чим обидив тебе, або (чим) винуватий, на менї те полїчи.
\v 19 Я, Павел, написав рукою моєю: я оддам, щоб не казати тобі, що і сам себе менї завинуватив.
\v 20 Так, брате, нехай маю потїху з тебе в Господї; звесели серце моє в Господї.
\v 21 Надїявшись на слухняність твою, написав я тобі, знаючи, що і більш, нїж говорю, зробиш.
\v 22 Разом же наготов менї і господу; надїюсь бо, що молитвами вашими буду дарований вам.
\v 23 Витають тебе Єпафрас, товариш, неволї моєї в Христї Ісусї, Марко, Аристарх, Димас, Лука, помічники мої.
\v 24 Благодать Господа нашого Ісуса Христа з духом вашим. Амінь.
\s1 До Филимона писано з Риму через Онисима, слугу.